<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8">


<title>读吴金华补撰《张仲景传》发微_怪猫以德服人_新浪博客</title>
<meta name="keywords" content="读吴金华补撰《张仲景传》发微_怪猫以德服人_新浪博客,怪猫以德服人,杂谈">
<meta name="description" content="读吴金华补撰《张仲景传》发微_怪猫以德服人_新浪博客,怪猫以德服人,">
<meta http-equiv="X-UA-Compatible" content="IE=EmulateIE7">
<!--–[if lte IE 6]-->

<!--[endif]–-->

<link rel="pingback" href="http://upload.move.blog.sina.com.cn/blog_rebuild/blog/xmlrpc.php">
<link rel="EditURI" type="application/rsd+xml" title="RSD" href="http://upload.move.blog.sina.com.cn/blog_rebuild/blog/xmlrpc.php?rsd">
<link href="http://blog.sina.com.cn/blog_rebuild/blog/wlwmanifest.xml" type="application/wlwmanifest+xml" rel="wlwmanifest">
<link rel="alternate" type="application/rss+xml" href="http://blog.sina.com.cn/rss/1788953634.xml" title="RSS">






<link rel="stylesheet" type="text/css" href="index.css" media="all">
</head>
<body>
<div class="sinabloga" id="sinabloga">
<div id="sinablogb" class="sinablogb">
<div class="sinablogbody" id="sinablogbody">
<div id="column_2" class="SG_colW73">
<div id="module_920" class="SG_conn">
<div id="module_920_SG_connBody" class="SG_connBody">
<div id="articlebody" class="artical" favmd5="{&quot;6aa14422010164gy&quot;:&quot;5acac32e9315a91a7e0d0887d0e53c1e&quot;}">
<!--DOCUMENT_FRAGMENT-->
<div class="articalTitle"><h2 id="t_6aa14422010164gy" class="titName SG_txta">读吴金华补撰《张仲景传》发微</h2>
			
					<span class="time SG_txtc">(2013-01-13 11:53:44)</span><div class="turnBoxzz"><a href="javascript:;" class="SG_aBtn SG_aBtn_ico SG_turn" action-type="reblog" action-data="{srcBlog:1, blogId:'6aa14422010164gy'}"><cite><img class="SG_icon SG_icon111" src="sg_trans.gif" height="15" width="15" align="absmiddle">转载<em class="arrow">▼</em></cite></a></div>		</div>
		<div class="articalTag" id="sina_keyword_ad_area">
			<table>
				<tbody><tr>
					<td class="blog_tag">
					
											<span class="SG_txtb">标签：</span>
																				<h3><a href="http://search.sina.com.cn/?c=blog&amp;q=%D4%D3%CC%B8&amp;by=tag" target="_top">杂谈</a></h3>
																</td>
					<td class="blog_class">
										</td>
				</tr>
			</tbody></table>
		</div>
						<!-- 正文开始 -->
		<div id="sina_keyword_ad_area2" class="articalContent  ">
			<p>
今日读吴金华老师《〈三国志〉发微》一文，论及张机（仲景），因此史事绝少，故为之补传亦难。吴老师为其补作传文一篇，雅得古良史意。读后检索史料原文，颇有所得，故作下文。</p>
<p>&nbsp;</p>
<p align="center"><font size="4" color="#0000FF">一、《黄帝针灸甲乙经》序所记刘季琰医案当属华佗，而非张仲景</font></p>
<p>传中所记刘季琰一医案，出自《黄帝针灸甲乙经》之序，前后原文如下（为讨论方便，按句标上了序号，并重新作了标点）：</p>
<blockquote>
<p><font color="#0000FF">1. 夫醫道所興，其來久矣。<br>
2. 上古神農始嘗草木而知百藥。<br>
3.
黃帝咨訪岐伯、伯高、少俞之徒，內考五臟六腑，外綜經絡血氣色候，參之天地，驗之人物，本性命，窮神極變，而針道生焉，其論至妙。<br>
4. 雷公受業傳之於後，伊尹以亞聖之才，撰用《神農本草》，以為《湯液》。<br>
5. 中古名醫，有俞跗、醫緩、扁鵲，秦有醫和，漢有倉公，其論皆經理識本，非徒診病而已。<br>
6. 漢有<font color="#FF0000">華佗</font>、<font color="#FF0000">張仲景</font>，其他奇方異治，施世者多，亦不能盡記其本末。<br>
6a. <font color="#FF0000">若知直祭酒</font>劉季琰病發於畏惡，治之而瘥。云後九年季琰病應發，發當有感，仍本於畏惡，病動必死。終如其言。<br>

6b. <font color="#FF0000">仲景</font>見侍中王仲宣，時年二十餘，謂曰：“君有病，四十當眉落，眉落半年而死，令服五石湯可免。”仲宣嫌其言忤，受湯勿服。居三日，見仲宣謂曰：“服湯否？”仲宣曰：“已服。”<font color="#FF0000">仲景</font>曰：“色候固非服湯之診，君何輕命也？”仲宣猶不言。後二十年果眉落，後一百八十七日而死，終如其言。<br>

6c. 此二事雖扁鵲、倉公無以加也。<br>
7. <font color="#FF0000">華佗</font>性惡矜技，終以戮死。<font color="#FF0000">仲景</font>論廣伊尹《湯液》為數十卷，用之多驗。</font></p>
</blockquote>
<p>
按其原文，以时间顺序历数各代名医，而第6句起，则专论华佗、张仲景二人。第7句亦以华、张二人并论。则6句中所记二医案，当亦一属华佗，一属张仲景为当。(6b)句明言“仲景”，而(6a)句乃有二疑。其句无主语，仅以前文最后提及之人为张仲景，即以此事属之，颇属不合，此为疑一；“若知直祭酒”无恰当之解释，“知直”不知何意，此为疑二。我谓“若”字当为“佗”字之讹，原文当为“佗知直祭酒”，则此二疑可释。</p>
<p>刘季琰一事，实则《后汉书·方术传》《三国志·魏书·方伎传》皆有载，只未明言其人：</p>
<p>《后汉书·方术传》记此事为：</p>
<blockquote>
<p><font color="#0000FF">又有疾者，詣佗求療，佗曰：「君病根深，應當剖破腹．然君壽亦不過十年，病不能相殺也．」病者不堪其苦，必欲除之，佗遂下療，應時愈，十年竟死．</font></p>
</blockquote>
<p>《三国志·魏书·方伎传》记此事为：</p>
<blockquote>
<p><font color="#0000FF">又有一士大夫不快，佗云：「君病深，當破腹取．然君壽亦不過十年，病不能殺君，忍病十歲，壽俱當盡，不足故自刳裂．」士大夫不耐痛癢，必欲除之．佗遂下手，所患尋差，十年竟死．</font></p>
</blockquote>
<p>
此三事中，一作九年，两处作十年，唯九年十年皆当为一事。“畏恶”为汉时习用之语，此处当即“恶心”“厌食”之意。作“祭酒”者，当系博士官，而《魏书》作士大夫，亦合。故《黄帝针灸甲乙经》序中，并举华、张二人，各举其事，亦各论其人。</p>
<p>是知刘季琰一医案，当归之于元放，而不在仲景矣。</p>
<p>&nbsp;</p>
<p align="center"><font size="4" color="#0000FF">二、张仲景卒年之比定</font></p>
<p>吴老师传中称“仲景盖卒于建安之末”，然未见有据。疑时人以华佗、张机并称，而张机在其后，故吴传将其卒年系于此时。</p>
<p>按，华佗、张机并称，则此二人亦当为同时代之人，或可稍后。张仲景之事，可系年者，有两事可为资证。</p>
<p>
张仲景为王粲（仲宣）诊病。王粲死于建安二十二年，卒年四十一岁（见本传）。则张仲景为其诊病之时，当为建安二年左右，二十年后王粲方死，此时仲景不必仍在世。</p>
<p>
张仲景官长沙太守时治伤寒疫疾一事。称“自建安纪年以来，未及十稔，死者三之二，而伤寒居其七，乃著论二十二篇”。故可知，其官长沙太守时约当建安十年（公元205年）左右。</p>
<p>《魏书·王粲传》称其“<font color="#0000FF">年十七（193），司徒辟，……不就，乃之荆州依刘表。表卒（208），粲劝表子琮，令归太祖</font>。”可见王粲之所以能够由张仲景看诊，是因为他当时在荆州牧刘表手下，则建安二年，张仲景亦在荆州（南郡）。</p>
<p>长沙郡之太守，建安十四年（209）时已为韩玄。而《后汉书·刘表传》称<font color="#0000FF">“（建安）三年，长沙太守张羡率零陵、桂阳三郡畔表，表遣兵攻围，破羡，平之。”</font></p>
<p>
综上可知，张仲景之任长沙守，当自建安三年刘表破张羡之后即为之，之前则在荆州任刘表的州吏（从事），迟至建安十年左右，张仲景仍在世，治疫有显效，并著其称名后世之《伤寒杂病论》。</p>
<p>
一般古人官至二千石上，多不致仕，因此，有理由认为，约在建安十一、十二年（206、207），迟不过建安十四年（209），张仲景死于长沙太守之任上，韩玄继其而任长沙太守。</p>
<p>
华佗死于曹冲之前当不久，曹冲卒于建安十三年（208），可见华佗、张机，二人卒年相差不过二三年之内，时人以其并称，概有良医难复见之叹。</p></div>
<!--/DOCUMENT_FRAGMENT-->
</div>
</div>
</div>
</div>
</div>
</div>
</div>
</body>
</html>
